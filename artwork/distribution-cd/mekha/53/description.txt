โครงการเมฆา

สนุก เกมโอเพนซอร์สในชุดเมฆาทุกตัว ล้วนได้รับรางวัลระดับโลกเป็นเครื่องการันตีแล้วทั้งสิ้น ทำให้มั่นใจได้ว่า เป็นเกมที่มีคุณภาพ สนุกสนานอย่างแท้จริง

ถูกใจ เกมโอเพนซอร์สในชุดเมฆามีจำนวนถึง 12 เกมส์ ทำให้มั่นใจได้ว่า ชุดเกมส์เมฆามีเกมส์สนุกๆ น่าเล่นทุกเกมส์จนทำให้เลือกเล่นไม่ถูกเลยทีเดียว

สร้างสรรค์ นอกจากจะเป็นชุดรวมเกมส์แล้ว แผ่นเมฆายังรวบรวมชุดซอฟต์แวร์สำหรับการสร้างสรรค์เกมได้อย่างง่ายดาย รวมทั้งคู่มือและวีดิโอแนะนำ พลาดไม่ได้

เป็นโครงการที่สำนักงานส่งเสริมอุตสาหกรรมซอฟต์แวร์แห่งชาติ ร่วมกับทีมงาน Game Creative Thailand ผลิตขึ้นเพื่อรวบรวมเกมสร้างสรรค์และเครื่องมือในการเรียนรู้สำหรับผู้ที่ สนใจในการออกแบบและพัฒนาเกม แต่ยังไม่มีความรู้ด้านการพัฒนาซอฟต์แวร์มาก่อน โดยพัฒนาและรวบรวมมาจากซอฟต์แวร์โอเพนซอร์ส ได้แก่ SIPA 3D Game Creation System, Mesh 3D, K3D, และ Audacity ซึ่งหากเรียนรู้อย่างถี่ถ้วนแล้ว ผู้ที่สนใจสามารถนำไปใช้ในการสร้างเป็นซอฟต์แวร์เกมของตนเองได้ทันที

คณะผู้พัฒนาเล็งเห็นว่า จากจำนวนผู้เล่นเกมออนไลน์ในประเทศไทยจำนวน 6 ล้านคน หากมีผู้เล่นที่พลิกผันตัวเองมาเป็นผู้สร้าง เพียงร้อยละ 1 เท่านั้น จะทำให้มีจำนวนบุคลากรในอุตสาหกรรมเกมที่มีความสามารถขั้นพื้นฐาน พัฒนาเกมขนาดเล็กเป็นของตนเองได้ มีจำนวนถึง 60,000 คน ซึ่งจะทำให้ประเทศไทยมีทรัพยากรมนุษย์ที่เพียงพอ ในการเป็นประเทศอุตสาหกรรมเกม อีกทั้งหากมีการศึกษาเรียนรู้ในระดับสูงขึ้นได้ ประเทศไทยจะเป็นประเทศอุตสาหกรรมเกมอันดับต้นๆของโลกเลยทีเดียว

Mekha เป็นแผ่นซีดีรวมซอฟต์แวร์เกมที่น่าเล่นและซอฟต์แวร์พัฒนาเกมสำหรับวินโดวส์ โดย SIPA เห็นว่าปัจจุบันอุตสาหกรรมเกมมีแนวโน้มเติบโตอย่างรวดเร็ว หากได้รับการพัฒนาทรัพยากรมนุษย์แล้วจะสามารถนำรายได้เข้าสู่ประเทศชาติได้ เป็นเงินจำนวนมหาศาล ซึ่งทำให้มีผู้สนใจในการเล่นเกมโอเพนซอร์ส และใช้โอเพนซอร์สสร้างสรรค์เกมเป็นจำนวนมาก แต่การค้นหาซอฟต์แวร์ที่ตนเองต้องการทำได้ยาก ทาง SIPA จึงคัดเลือกเกมและเครื่องมือพัฒนาเกมแบบโอเพนซอร์สที่มีคุณภาพรวบรวมอยู่ใน ซีดีเพื่อให้ง่าย ต่อการใช้งาน เกมและเครื่องมือทั้งหมดในซีดี 2 แผ่น เป็นซอฟต์แวร์สำหรับระบบปฏิบัติการวินโดวส์ ซอฟต์แวร์ในซีดีส่วนมากจะมีเวอร์ชั่นที่ใช้บนลินุกซ์ได้ด้วยเพื่อทำให้ง่าย ขึ้น เมื่อต้องการเปลี่ยนไปใช้ลินุกซ์ในอนาคตทั้งนี้คุณสามารถติดตั้งโปรแกรมใน ซีดีนี้โดยไม่ต้องลบโปรแกรมอื่นๆ ที่อยู่ในเครื่องออก 
